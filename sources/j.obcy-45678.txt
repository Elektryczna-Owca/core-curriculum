I. Uczeń posługuje się bardzo podstawowym zasobem środków językowych (leksykalnych, gramatycznych, ortograficznych oraz fonetycznych), umożliwiającym realizację pozostałych wymagań ogólnych w zakresie następujących tematów:
	1) człowiek (np. dane personalne, wygląd zewnętrzny, cechy charakteru, rzeczy osobiste, uczucia i emocje, umiejętności i zainteresowania);
	2) miejsce zamieszkania (np. dom i jego okolica, pomieszczenia i wyposażenie domu, prace domowe);
	3) edukacja (np. szkoła i jej pomieszczenia, przedmioty nauczania, uczenie się, przybory szkolne, życie szkoły);
	4) praca (np. popularne zawody, miejsce pracy);
	5) życie prywatne (np. rodzina, znajomi i przyjaciele, czynności życia codziennego, określanie czasu, formy spędzania czasu wolnego, urodziny, święta);
	6) żywienie (np. artykuły spożywcze, posiłki, lokale gastronomiczne);
	7) zakupy i usługi (np. rodzaje sklepów, towary i ich cechy, sprzedawanie i kupowanie, środki płatnicze, korzystanie z usług);
	8) podróżowanie i turystyka (np. środki transportu i korzystanie z nich, orientacja w terenie, hotel, wycieczki);
	9) kultura (np. uczestnictwo w kulturze, tradycje i zwyczaje);
	10) sport (np. dyscypliny sportu, sprzęt sportowy, obiekty sportowe, uprawianie sportu);
	11) zdrowie (np. samopoczucie, choroby, ich objawy i leczenie);
	12) świat przyrody (np. pogoda, pory roku, rośliny i zwierzęta, krajobraz).
II. Uczeń rozumie bardzo proste wypowiedzi ustne (np. rozmowy, wiadomości, komunikaty, ogłoszenia) artykułowane wyraźnie, w standardowej odmianie języka:
	1) reaguje na polecenia;
	2) określa główną myśl wypowiedzi;
	3) określa intencje nadawcy/autora wypowiedzi;
	4) określa kontekst wypowiedzi (np. czas, miejsce, uczestników);
	5) znajduje w wypowiedzi określone informacje;
	6) rozróżnia formalny i nieformalny styl wypowiedzi.
III. Uczeń rozumie bardzo proste wypowiedzi pisemne (np. listy, e-maile, SMS-y, kartki pocztowe, napisy, ulotki, jadłospisy, ogłoszenia, rozkłady jazdy, historyjki obrazkowe z tekstem, teksty narracyjne, wpisy na forach i blogach):
	1) określa główną myśl tekstu;
	2) określa intencje nadawcy/autora tekstu;
	3) określa kontekst wypowiedzi (np. nadawcę, odbiorcę);
	4) znajduje w tekście określone informacje;
	5) rozróżnia formalny i nieformalny styl tekstu.
IV. Uczeń tworzy bardzo krótkie, proste, spójne i logiczne wypowiedzi ustne:
	1) opisuje ludzi, przedmioty, miejsca i zjawiska;
	2) opowiada o czynnościach i wydarzeniach z przeszłości i teraźniejszości;
	3) przedstawia intencje i plany na przyszłość;
	4) przedstawia upodobania;
	5) wyraża swoje opinie;
	6) wyraża uczucia i emocje;
	7) stosuje formalny lub nieformalny styl wypowiedzi adekwatnie do sytuacji.
V. Uczeń tworzy bardzo krótkie, proste, spójne i logiczne wypowiedzi pisemne (np. notatkę, ogłoszenie, zaproszenie, życzenia, wiadomość, SMS, pocztówkę, e-mail, historyjkę, wpis na blogu):
	1) opisuje ludzi, przedmioty, miejsca i zjawiska;
	2) opowiada o czynnościach i wydarzeniach z przeszłości i teraźniejszości;
	3) przedstawia intencje i plany na przyszłość;
	4) przedstawia upodobania;
	5) wyraża swoje opinie;
	6) wyraża uczucia i emocje;
	7) stosuje formalny lub nieformalny styl wypowiedzi adekwatnie do sytuacji.
VI. Uczeń reaguje ustnie w typowych sytuacjach:
	1) przedstawia siebie i inne osoby;
	2) nawiązuje kontakty towarzyskie; rozpoczyna, prowadzi i kończy rozmowę; podtrzymuje rozmowę w przypadku trudności w jej przebiegu (np. prosi o wyjaśnienie, powtórzenie, sprecyzowanie; upewnia się, że rozmówca zrozumiał jego wypowiedź);
	3) uzyskuje i przekazuje informacje i wyjaśnienia;
	4) wyraża swoje opinie, pyta o opinie, zgadza się lub nie zgadza się z opiniami;
	5) wyraża swoje upodobania, intencje i pragnienia; pyta o upodobania, intencje i pragnienia innych osób;
	6) składa życzenia, odpowiada na życzenia;
	7) zaprasza i odpowiada na zaproszenie;
	8) proponuje, przyjmuje i odrzuca propozycje;
	9) pyta o pozwolenie, udziela i odmawia pozwolenia;
	10) nakazuje, zakazuje;
	11) wyraża prośbę oraz zgodę lub odmowę spełnienia prośby;
	12) wyraża uczucia i emocje (np. radość, smutek);
	13) stosuje zwroty i formy grzecznościowe.
VII. Uczeń reaguje w formie bardzo prostego tekstu pisanego (np. wiadomość, SMS, e-mail, wpis na czacie/forum) w typowych sytuacjach:
	1) przedstawia siebie i inne osoby;
	2) nawiązuje kontakty towarzyskie; rozpoczyna, prowadzi i kończy rozmowę (np. podczas rozmowy na czacie); 
	3) uzyskuje i przekazuje informacje i wyjaśnienia (np. wypełnia formularz/ankietę);
	4) wyraża swoje opinie, pyta o opinie, zgadza się lub nie zgadza się z opiniami;
	5) wyraża swoje upodobania, intencje i pragnienia, pyta o upodobania, intencje i pragnienia innych osób;
	6) składa życzenia, odpowiada na życzenia;
	7) zaprasza i odpowiada na zaproszenie;
	8) proponuje, przyjmuje i odrzuca propozycje;
	9) pyta o pozwolenie, udziela i odmawia pozwolenia;
	10) nakazuje, zakazuje;
	11) wyraża prośbę oraz zgodę lub odmowę spełnienia prośby;
	12) wyraża uczucia i emocje (np. radość, smutek);
	13) stosuje zwroty i formy grzecznościowe.
VIII. Uczeń przetwarza bardzo prosty tekst ustnie lub pisemnie:
	1) przekazuje w języku obcym nowożytnym podstawowe informacje zawarte w materiałach wizualnych (np. mapach, symbolach, piktogramach) lub audiowizualnych (np. filmach, reklamach);
	2) przekazuje w języku obcym nowożytnym lub polskim informacje sformułowane w tym języku obcym;
	3) przekazuje w języku obcym nowożytnym informacje sformułowane w języku polskim.
IX. Uczeń posiada:
	1) podstawową wiedzę o krajach, społeczeństwach i kulturach społeczności, które posługują się danym językiem obcym nowożytnym, oraz o kraju ojczystym, z uwzględnieniem kontekstu lokalnego, europejskiego i globalnego;
	2) świadomość związku między kulturą własną i obcą oraz wrażliwość międzykulturową.
X. Uczeń dokonuje samooceny i wykorzystuje techniki samodzielnej pracy nad językiem (np. korzystanie ze słownika, poprawianie błędów, prowadzenie notatek, stosowanie mnemotechnik, korzystanie z tekstów kultury w języku obcym nowożytnym).
XI. Uczeń współdziała w grupie (np. w lekcyjnych i pozalekcyjnych językowych pracach projektowych).
XII. Uczeń korzysta ze źródeł informacji w języku obcym nowożytnym (np. z encyklopedii, mediów), również za pomocą technologii informacyjno-komunikacyjnych.
XIII. Uczeń stosuje strategie komunikacyjne (np. domyślanie się znaczenia wyrazów z kontekstu, identyfikowanie słów kluczy lub internacjonalizmów) i strategie kompensacyjne, w przypadku gdy nie zna lub nie pamięta wyrazu (np. upraszczanie formy wypowiedzi, wykorzystywanie środków niewerbalnych).
XIV. Uczeń posiada świadomość językową (np. podobieństw i różnic między językami).
