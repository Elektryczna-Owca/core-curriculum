I. Bezpieczeństwo państwa. Uczeń:
	1) zna i charakteryzuje podstawowe pojęcia związane z bezpieczeństwem państwa, rozumie istotę problemu bezpieczeństwa; wymienia składniki bezpieczeństwa państwa;
	2) jest zorientowany w geopolitycznych uwarunkowaniach bezpieczeństwa, wynikających z położenia Polski;
	3) zna i przedstawia rolę organizacji międzynarodowych w zapewnieniu bezpieczeństwa Polski.
II. Działania w sytuacjach nadzwyczajnych zagrożeń (katastrof i wypadków masowych). Uczeń:
	1) wymienia przykłady nadzwyczajnych zagrożeń (pochodzenia naturalnego i wywołane przez człowieka);
	2) wymienia zasady ostrzegania ludności o zagrożeniach; rozróżnia poszczególne sygnały alarmowe i środki alarmowe; omawia zasady właściwego zachowania się w razie uruchomienia sygnałów alarmowych;
	3) przedstawia obowiązki ludności w sytuacjach wymagających ewakuacji;
	4) omawia rolę różnych służb i innych podmiotów, uzasadnia znaczenie bezwzględnego stosowania się do ich zaleceń;
	5) wymienia przykłady zagrożeń środowiskowych, w tym zna zasady postępowania w razie: pożaru, wypadku komunikacyjnego, zagrożenia powodzią, intensywnej śnieżycy, uwolnienia niebezpiecznych środków chemicznych, zdarzenia terrorystycznego.
III. Podstawy pierwszej pomocy. Uczeń:
	1) rozumie znaczenie podejmowania działań z zakresu udzielania pierwszej pomocy przez świadka zdarzenia oraz przedstawia jego rolę;
	2) zna zasady bezpiecznego postępowania w miejscu zdarzenia, w tym:
		a) unikania narażania własnego zdrowia,
		b) oceniania własnych możliwości,
		c) rozpoznawania potencjalnych źródeł zagrożenia w kontakcie z poszkodowanym,
		d) wskazywania sposobu zabezpieczenia się przed zakażeniem w kontakcie z krwią i płynami ustrojowymi, stosowania uniwersalnych środków ochrony osobistej;
	3) podaje przykłady zagrożeń w środowisku domowym, ulicznym, wodnym, w przestrzeniach podziemnych, w lasach;
	4) przedstawia metody zapewnienia bezpieczeństwa własnego, osoby poszkodowanej i otoczenia w sytuacjach symulowanych podczas zajęć;
	5) potrafi rozpoznać osobę w stanie zagrożenia życia:
		a) wyjaśnia pojęcie „stan zagrożenia życia”,
		b) wskazuje przyczyny i okoliczności prowadzące do szybkiego pogorszenie stanu zdrowia lub zagrożenia życia,
		c) wyjaśnia rolę układu nerwowego, układu krążenia i układu oddechowego w utrzymywaniu podstawowych funkcji życiowych;
	6) wie, jak prawidłowo wezwać pomoc:
		a) wymienia nazwy służb ratunkowych i podaje ich numery alarmowe,
		b) wskazuje, kiedy wezwać pomoc i w jaki sposób przekazać informacje o zdarzeniu;
	7) podaje przykład aplikacji na telefon komórkowy wspierającej udzielanie pierwszej pomocy;
	8) zna zasady postępowania z osobą nieprzytomną:
		a) wymienia objawy utraty przytomności,
		b) ocenia przytomność poszkodowanego,
		c) ocenia czynność oddychania u osoby nieprzytomnej (trzema zmysłami, przez okres do 10 sekund),
		d) wyjaśnia mechanizm niedrożności dróg oddechowych u osoby nieprzytomnej,
		e) udrażnia drogi oddechowe rękoczynem czoło–żuchwa,
		f) układa osobę nieprzytomną w pozycji bocznej bezpiecznej,
		g) zapewnia osobie nieprzytomnej komfort termiczny;
	9) systematycznie ponawia ocenę oddychania u osoby nieprzytomnej;
	10) zna i wykonuje podstawowe czynności resuscytacji krążeniowo-oddechowej:
		a) wyjaśnia pojęcie „nagłe zatrzymanie krążenia”; wymienia jego oznaki,
		b) wymienia warunki i czynniki zapewniające resuscytację wysokiej jakości,
		c) omawia uniwersalny algorytm w nagłym zatrzymaniu krążenia,
		d) wykonuje na manekinie uciski klatki piersiowej i sztuczne oddychanie samodzielnie i we współpracy z drugą osobą,
		e) opisuje zastosowanie automatycznego defibrylatora zewnętrznego (AED) oraz wskazuje na jego znaczenie dla zwiększenia skuteczności akcji resuscytacyjnej;
	11) wykonuje podstawowe czynności pierwszej pomocy w zadławieniu:
		a) wyjaśnia pojęcie i mechanizm zadławienia,
		b) omawia schemat postępowania w przypadku zadławienia,
		c) wykonuje na manekinie rękoczyny ratunkowe w przypadku zadławienia,
		d) wymienia przykłady działań zapobiegających zadławieniu u małych dzieci;
	12) zna wyposażenie apteczki pierwszej pomocy: wymienia przedmioty, jakie powinny znaleźć się w apteczce domowej, samochodowej, przygotowanej na wyprawę turystyczną;
	13) zna zasady pierwszej pomocy w urazach kończyn:
		a) wyjaśnia pojęcia: rana, krwotok,
		b) wykonuje opatrunek osłaniający na ranę w obrębie kończyny,
		c) wyjaśnia, jak rozpoznać krwotok zewnętrzny,
		d) wykonuje opatrunek uciskowy,
		e) bezpiecznie zdejmuje rękawiczki ochronne,
		f) wyjaśnia pojęcie: złamanie,
		g) stosuje zasady unieruchamiania doraźnego kości i stawów,
		h) wymienia przykłady zapobiegania urazom w sporcie, w domu, w pracy;
	14) rozumie, na czym polega udzielanie pierwszej pomocy w oparzeniach:
		a) wyjaśnia pojęcie „oparzenie”,
		b) omawia zasady postępowania w przypadku oparzenia termicznego,
		c) demonstruje metodę chłodzenia w przypadku oparzenia kończyny,
		d) wymienia przykłady zapobiegania oparzeniom, ze szczególnym uwzględnieniem środowiska domowego i małych dzieci.
IV. Edukacja zdrowotna. Zdrowie w wymiarze indywidualnym oraz zbiorowym. Uczeń:
	1) wyjaśnia zależności między zdrowiem fizycznym, psychicznym, emocjonalnym, a społecznym; wyjaśnia wpływ stresu na zdrowie;
	2) wymienia zachowania, które sprzyjają zdrowiu (prozdrowotne) oraz zagrażają zdrowiu oraz wskazuje te, które szczególnie często występują wśród nastolatków; odróżnia czynniki środowiskowe i społeczne (korzystne i szkodliwe), na które człowiek może mieć wpływ od takich, na które nie może;
	3) omawia krótkoterminowe i długoterminowe konsekwencje zachowań sprzyjających (prozdrowotnych) i zagrażających zdrowiu;
	4) dobiera i demonstruje umiejętności komunikacji interpersonalnej istotne dla zdrowia i bezpieczeństwa (odmowa, zachowania asertywne, negocjowanie);
	5) wymienia rzetelne źródła informacji o zdrowiu, chorobach, świadczeniach i usługach zdrowotnych;
	6) ocenia własne zachowania związane ze zdrowiem, ustala indywidualny plan działania na rzecz własnego zdrowia;
	7) ustala, co sam może zrobić, aby tworzyć warunki środowiskowe i społeczne, które są korzystne dla zdrowia (ochrona środowiska przyrodniczego, wsparcie społeczne, komunikacja interpersonalna, współpraca osób, instytucji i organizacji na rzecz zdrowia itp.).
