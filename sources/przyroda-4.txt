I. Sposoby poznawania przyrody. Uczeń:
	1) opisuje sposoby poznawania przyrody, podaje różnice między eksperymentem doświadczeniem a obserwacją;
	2) podaje nazwy przyrządów stosowanych w poznawaniu przyrody, określa ich przeznaczenie (lupa, kompas, taśma miernicza);
	3) podaje przykłady wykorzystania zmysłów do prowadzenia obserwacji przyrodniczych;
	4) stosuje zasady bezpieczeństwa podczas obserwacji i doświadczeń przyrodniczych;
	5) wymienia różne źródła wiedzy o przyrodzie;
	6) korzysta z różnych źródeł wiedzy o przyrodzie.
II. Orientacja w terenie. Uczeń:
	1) opisuje przebieg linii widnokręgu, wymienia nazwy kierunków głównych;
	2) wyznacza kierunki główne za pomocą kompasu oraz kierunek północny za pomocą gnomonu i wskazuje je w terenie;
	3) podaje różnice między planem a mapą;
	4) rysuje plan różnych przedmiotów;
	5) wykonuje i opisuje szkic okolicy szkoły;
	6) odczytuje informacje z planu i mapy, posługując się legendą;
	7) wskazuje na planie i mapie miejsce obserwacji i obiekty w najbliższym otoczeniu szkoły;
	8) korzysta z planu i mapy wielkoskalowej podczas planowania wycieczki;
	9) wyjaśnia zależność między wysokością Słońca a długością i kierunkiem  cienia;
	10) opisuje zmiany w położeniu Słońca nad widnokręgiem w ciągu doby i w ciągu roku;
	11) wskazuje w terenie oraz na schemacie (lub horyzontarium) miejsca wschodu, zachodu i górowania Słońca w ciągu dnia i w różnych porach roku;
III. Pogoda, składniki pogody, obserwacje pogody. Uczeń:
	1) wymienia składniki pogody i podaje nazwy przyrządów służących do ich pomiaru (temperatura powietrza, zachmurzenie, opady i osady atmosferyczne, ciśnienie atmosferyczne, kierunek wiatru);
	2) odczytuje wartości pomiaru składników pogody, stosując właściwe jednostki;
	3) prowadzi obserwacje składników pogody, zapisuje i analizuje ich wyniki oraz dostrzega zależności;
	4) podaje przykłady opadów i osadów atmosferycznych oraz wskazuje ich stan skupienia;
	5) podaje przykłady zastosowania termometru w różnych sytuacjach życia codziennego;
	6) nazywa zjawiska pogodowe: burza, tęcza, deszcze nawalne, huragan, zawieja śnieżna i opisuje ich następstwa;
	7) opisuje zasady bezpiecznego zachowania się podczas występowania niebezpiecznych zjawisk pogodowych (burzy, huraganu, zamieci śnieżnej);
	8) opisuje i porównuje cechy pogody w różnych porach roku.
IV. Ja i moje ciało. Uczeń:
	1) wymienia układy budujące organizm człowieka: układ kostny, oddechowy, pokarmowy, krwionośny, rozrodczy, nerwowy i podaje ich podstawowe funkcje;
	2) wskazuje na planszy, modelu i własnym ciele układy budujące organizm człowieka oraz narządy zmysłów;
	3) opisuje zmiany zachodzące w organizmach podczas dojrzewania płciowego;
	4) wymienia podstawowe zasady ochrony zmysłów wzroku i słuchu;
	5) bada współdziałanie zmysłu smaku i węchu;
	6) opisuje podstawowe zasady dbałości o ciało i otoczenie.
V. Ja i moje otoczenie. Uczeń:
	1) proponuje rodzaje wypoczynku i określa zasady bezpieczeństwa z nimi związane;
	2) opisuje drogi wnikania czynników chorobotwórczych do organizmu człowieka, opisuje sposoby zapobiegania chorobom;
	3) podaje przykłady przedmiotów wykonanych z substancji sprężystych, kruchych i plastycznych i uzasadnia ich zastosowanie w przedmiotach codziennego użytku;
	4) interpretuje oznaczenia substancji szkodliwych dla zdrowia: drażniących, trujących, żrących i wybuchowych;
	5) podaje zasady zachowania się i udzielania pierwszej pomocy w wypadku ugryzienia, użądlenia, oraz spożycia lub kontaktu z roślinami trującymi;
	6) rozpoznaje rośliny trujące oraz zwierzęta jadowite i inne stanowiące zagrożenie dla życia i zdrowia;
	7) prezentuje podstawowe zasady opatrywania uszkodzeń skóry;
	8) wyjaśnia, co to są uzależnienia, podaje ich przykłady i opisuje konsekwencje; uzasadnia, dlaczego nie należy przyjmować używek i środków energetyzujących oraz zbyt długo korzystać z telefonów komórkowych;
	9) odszukuje na opakowaniach oznaczenia substancji szkodliwych dla zdrowia: drażniących, trujących, żrących i wybuchowych i wyjaśnia ich znaczenie;
	10) opisuje zasady zdrowego stylu życia (w tym zdrowego odżywiania się).
VI. Środowisko przyrodnicze najbliższej okolicy. Uczeń:
	1) rozpoznaje składniki przyrody ożywionej i nieożywionej w najbliższej okolicy szkoły;
	2) rozpoznaje główne formy ukształtowania powierzchni w najbliższej okolicy szkoły i miejsca zamieszkania;
	3) tworzy model pagórka i doliny rzecznej oraz wskazuje ich elementy;
	4) rozpoznaje skały występujące w okolicy swojego miejsca zamieszkania;
	5) rozróżnia wody stojące i płynące, podaje ich nazwy oraz wskazuje naturalne i sztuczne zbiorniki wodne;
	6) wymienia i opisuje czynniki warunkujące życie na lądzie oraz przystosowania organizmów do życia;
	7) rozpoznaje i nazywa pospolite organizmy występujące w najbliższej okolicy szkoły;
	8) podaje nazwy warstw lasu, porównuje warunki abiotyczne w nich panujące; rozpoznaje podstawowe gatunki roślin i zwierząt żyjących w lesie oraz przyporządkowuje je do odpowiednich warstw lasu; wymienia zasady właściwego zachowania się w lesie;
	9) odróżnia organizmy samożywne i cudzożywne, podaje podstawowe różnice w sposobie ich odżywiania się, wskazuje przystosowania w budowie organizmów do zdobywania pokarmu;
	10) rozpoznaje pospolite grzyby jadalne i trujące, opisuje znaczenie grzybów w przyrodzie i życiu człowieka;
	11) obserwuje i podaje nazwy typowych organizmów łąki i pola uprawnego, podaje ich znaczenie dla człowieka;
	12) określa warunki życia w wodzie (nasłonecznienie, zawartość tlenu, opór wody) i wskazuje przystosowania organizmów (np. ryby) do środowiska życia;
	13) rozpoznaje i nazywa organizmy żyjące w wodzie.
VII. Środowisko antropogeniczne i krajobraz najbliższej okolicy szkoły. Uczeń:
	1) wskazuje w terenie składniki środowiska antropogenicznego w najbliższej okolicy;
	2) rozpoznaje w terenie i nazywa składniki środowiska antropogenicznego i określa ich funkcje;
	3) określa zależności między składnikami środowiskami przyrodniczego i antropogenicznego;
	4) charakteryzuje współczesny krajobraz najbliższej okolicy;
	5) opisuje dawny krajobraz najbliższej okolicy, np. na podstawie opowiadań rodzinnych, starych fotografii;
	6) ocenia zmiany zagospodarowania terenu wpływające na wygląd krajobrazu najbliższej okolicy;
	7) wyjaśnia pochodzenie nazwy własnej miejscowości;
	8) wskazuje miejsca występowania obszarów chronionych, pomników przyrody, obiektów zabytkowych w najbliższej okolicy, uzasadnia potrzebę ich ochrony;
	9) ocenia krajobraz pod względem jego piękna oraz dziedzictwa kulturowego  i przyrodniczego „małej ojczyzny”.
